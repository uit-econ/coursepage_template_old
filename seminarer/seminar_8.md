# Sok-1006 Mikroøkonomi
## Seminar 8 - Konsumentteori II: Endring i etterspørsel

### Oppgave 1

Tenk tilbake til studenten Stan som har preferanser over gode 1 ($x\_1$) og gode 2 ($x\_2$) gitt ved en Cobb-Douglas nyttefunksjon:

\begin{equation}
    U(x\_1, x\_2)= x\_1^{a}x\_2^{b}
\end{equation}

Prisene på godene er $p\_1, p\_2$, og Stan har $m$ kr i inntekt.     
a) I forrige oppgavesett har dere beregnet Stan sin etterspørsel etter gode 1 og 2. Bruk dette for å regne ut egenpris-, krysspris- og inntektselastisitetene. Kommenter resultatet.       
b) I en [masteroppgave](/seminarer/MartineHexeberg master.pdf) ved UiO har Martine Hexeberg Grøtt estimert priselastisiteter for noen matvaregrupper i Norge (s.31-33). [Jussi et al.](/seminarer/LES Finland 2012.pdf) har estimert noen egenpris- og inntektselastisiteter (se Figur 1 på s. 14). Med bakgrunn i disse resultatene hvor rimelig det er å anta Cobb-Douglas preferanser i en økonomisk analyse?     
   




### Oppgave 2   

I forrige oppgavesett (Seminar 7 oppgave 2) møtte vi en husholdning med preferanser over to goder ($x\_1, x\_2$) gitt ved en nyttefunksjon av Stone-Geary type:

\begin{equation}
   U(x\_1, x\_2) = \beta\_1 ln (x\_1-\gamma\_1) + \beta\_2 ln (x\_2-\gamma\_2) 
\end{equation}

hvor $\beta\_1+\beta\_2=1$, og $\gamma\_1>0, \gamma\_2>0$.   

Du har tidligere regnet ut hvordan etterspørselen ser ut gitt disse preferansene. Se på likning (4) i [Jussi et al.](/seminarer/LES Finland 2012.pdf) om du har glemt dette. Ved å gange etterspørsel etter vare i med prisen på vare i får man et uttrykk for utgiften til denne varen (se Jussi likning 5). Utgiften er lineær i inntekt, og denne modellen kalles Linear Expenditure System (LES).    
a) Finn uttrykk for egenpris-, krysspris- og inntektselastisitetene. (Du kan sjekke om du har rett ved å se på Jussi likning 6, 7 og 8).    
b) Er dette en rimelig spesifisering av preferanser, tenker du?    





