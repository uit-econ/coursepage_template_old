{% include navbar_open.html %}

## Seminar 1 - Tilbud og etterspørsel   

Det kan være lurt å løse oppgave 1 og 2 ved hjelp av Python.   

### Oppgave 1   

a) Hva viser markedets etterspørsel, og hvilke faktorer og variabler påvirker den?   
b) En lineær etterspørselsfunksjon skrives som 

\begin{equation}
   x^{D}=a-bp
\end{equation}


hvor _p_ er prisen på varen, _x_ er kvantum, og _a_ og _b_ er positive parametre.
Tegn denne funksjonen i en figur, og vis hvordan den påvirkes av de endringene du diskuterte under a). Hva fanger opp parametrene _a_ og _b_?   
c)  Hva viser markedets tilbud, og hvilke faktorer og variabler påvirker den?   
d) En lineær tilbudsfunksjon skrives som 

\begin{equation}
   x^{S}=\alpha+\beta p
\end{equation}

hvor $\alpha, \beta$ er positive parametre.
Tegn denne funksjonen i en figur, og vis hvordan den påvirkes av de endringene du diskuterte under c). Hva fanger opp parametrene $\alpha, \beta$?   
e) Hva karakteriserer en markedslikevekt? Bruk (1) og (2) og finn likevekten.  
f) Regn ut og vis i fire figurer hvordan endringer i i) _a_, ii) _b_, iii) $\alpha$ og iv) $\beta$ påvirker tilbud, etterspørsel, likevektsprisen og -kvantumet. Forklar intuisjonen bak dine resultater.      


### Oppgave 2   

a) Tenk deg nå at markedets etterspørsel er gitt ved 

\begin{equation}
   x^{D}= kp^{-r}
\end{equation}

hvor _k_ og _r_ er positive parametre. Anta at $ k=1 $ og $ r=0,5$
Tegn dette i en figur sammen med tilbudsfunksjonen 

\begin{equation}
   x^{S}=mp^s
\end{equation}

hvor _m_ og _s_ er positive tall: $m=1$, $s=0,5$.   
b) Regn ut markedslikevekten (i) for de gitte tallene, og (ii) for alle parameterverdier. Vis hvordan tilbuds- og etterspørselsfunksjonene og likevekten påvirkes når modellens parametre endres. Forklar dine resultater.   

### Oppgave 3   
a) Hva viser etterspørselens og tilbudets priselastisitet? Gi en intuitiv forklaring på formelen som brukes for å regne disse ut.   
b) Regn ut etterspørselselastisitetene for (1) og (3).
Tegn figurer for hvert tilfelle som viser hvordan elastisitetene endrer seg når pris øker. Hva skjer med elastistitetene i hvert tilfellet når vi beveger oss langs etterspørselskurven?    
c) Gjør det samme som i b) for tilbudsfunksjonene.   
d) Bedriftens inntekt er gitt ved pris ganget med etterspurt kvantum (som er en funksjon på pris):

\begin{equation}
   R=px^{D}(p)
\end{equation}

Finn betingelser knyttet til etterspørselens priselastisitet som sikrer at en prisøkning fører til at bedriftens inntekt øker. (Dvs når er $\frac{dR}{dp}\>0 $?).   

### Opgave 4

Betrakt etterspørselsfunksjonen gitt ved (3). Ved å ta naturlige logaritmer (ln) av begge sidene, vis at etterspørselsen kan skrives som:

\begin{equation}
   ln x^{D}=ln k - r ln p
\end{equation}

a) I 1955 estimerte Daniel Suits en modell av vannmelonmarkedet i USA, og kom frem til følgende etterspørselsfunksjon (som er noe forenklet)

\begin{equation}
   ln x^{D}=1.4 ln y - 0.9 ln p
\end{equation}

hvor $x^D$ er etterspørsel per person $y$ er konsumentens inntekt, $p$ er prisen på vannmeloner. Hvor mye endres etterspørselen når (i) $p$ øker, (ii) $y$ øker?   

b) Epple og MacCallum (2006) har estimert tilbud og etterspørsel i markedet for kylling. Les [avsnittene som er merket med gult](/seminarer/chicken_economicinquiry merket.pdf){:target="_blank"}, og forklar likning (1) og (2) s. 375.

c) Epple og McCallum estimerer likning (1) og (2) og presenterer resultatene i likning (7) og (4) på side 376/7. Gi en forklaring av koeffisientene i disse likningene; hvorfor var forfatterne ikke fornøyd med disse likningene som en spesifikasjon av tilbud og etterspørsel?   
d) Til slutt ender forfatterne opp med likning (14) som beskriver (invers) etterspørsel, (15) som invers tilbud på lang sikt, og (16) som invers tilbud på kort sikt. Hva er etterspørselens priselastisitet fra likning (14)?   
e) Likevekten er tegnet i Figur 1 på s. 380. Er tilbudet mer eller mindre elastisk på lang sikt sammneliknet med kortsiktig tilbud? Forklar intuisjonen bak dette resultatet.    
f) I Figur 2 tegnes likevekten i 1960 og 1995. Forklar figuren, og gi grunner til denne utviklingen (s380 i artikkelen).

