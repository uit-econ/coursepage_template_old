# Sok-1006 Mikroøkonomi
## Seminar 8 - Konsumentteori II: Endring i etterspørsel

### Oppgave 1

Tenk tilbake til studenten Stan som har preferanser over gode 1 ($x\_1$) og gode 2 ($x\_2$) gitt ved en Cobb-Douglas nyttefunksjon:

\begin{equation}
    U(x\_1, x\_2)= x\_1^{a}x\_2^{b}
\end{equation}

Prisene på godene er $p\_1, p\_2$, og Stan har $m$ kr i inntekt.     
a) I forrige oppgavesett har dere beregnet Stan sin etterspørsel etter gode 1 og 2. Bruk dette for å regne ut egenpris-, krysspris- og inntektselastisitetene. Kommenter resultatet.       
b) I en [masteroppgave](/seminarer/MartineHexeberg master.pdf) ved UiO har Martine Hexeberg Grøtt estimert priselastisiteter for noen matvaregrupper i Norge (s.31-33). [Jussila et al. (2012)](/seminarer/LES Finland 2012.pdf) har estimert noen egenpris- og inntektselastisiteter for forskjellige varekategorier i Finland (se Figur 1 på s. 14). Med bakgrunn i disse resultatene hvor rimelig det er å anta Cobb-Douglas preferanser i en økonomisk analyse?     
   




### Oppgave 2   

I forrige oppgavesett (Seminar 7 oppgave 2) møtte vi en husholdning med preferanser over to goder ($x\_1, x\_2$) gitt ved en nyttefunksjon av Stone-Geary type:

\begin{equation}
   U(x\_1, x\_2) = \beta\_1 ln (x\_1-\gamma\_1) + \beta\_2 ln (x\_2-\gamma\_2) 
\end{equation}

hvor $\beta\_1+\beta\_2=1$, og $\gamma\_1>0, \gamma\_2>0$.   

Du har tidligere regnet ut hvordan etterspørselen ser ut gitt disse preferansene. Se på likning (4) i [Jussila et al. (2012)](/seminarer/LES Finland 2012.pdf) om du har glemt dette. Ved å gange etterspørsel etter vare i med prisen på vare i får man et uttrykk for utgiften til denne varen (se Jussila likning 5). Utgiften er lineær i alle priser og inntekt, og denne modellen kalles derfor Linear Expenditure System (LES).    
a) Finn uttrykk for egenpris-, krysspris- og inntektselastisitetene. (Du kan sjekke om du har rett ved å se på Jussila likning 6, 7 og 8).    
b) Er dette en rimelig spesifisering av preferanser, tenker du? Må $\gamma\_1, \gamma\_2$ være positive tall. Hva innebærer det for elastisitetene om en eller begge av disse parametre er negative?       
c) Hva viser $\beta\_1, \beta\_2$, og hvorfor er det rimelig at de summerer til 1? (Se på likning (5) i Jussila et al. og tenke hva som skjer med utgiften på hvert gode dersom inntekten økes med 1 kr).    
d) Tegn Engelkurven til gode 1. Forklar hvordan (og hvorfor) den endres når $\gamma\_1, \gamma\_2, \beta\_1, \beta\_2, p\_1, p\_2$ endrer seg.     

### Oppgave 3

Vi ser på en husholdning som har nyttefunksjon som i (2). Anta videre at $\gamma\_1=\gamma\_2=1, \beta\_1=\beta\_2=0.5, p\_1=p\_2=2, m=100$.     
a) Finn husholdningens optimale tilpasning i utgangspunktet, og tegn den i en figur med $x\_1$ på den horisontale aksen, og $x\_2$ på den vertikale.
Finn nyttenivået som denne tilpasningen gir, og kall det $U\_0$.     
b) Anta nå at prisen på gode 1 reduseres til $p\_1=1$. Finn den nye tilpasningen og tegn den inn i figuren fra del (a). Finn nyttenivået, og kall det $U\_1$. Beregn også den totale endringen i etterspørsel etter gode 1 og 2.              
c) Gitt priser $p\_1=1, p\_2=2$, hvor mye inntekt trenger husholdningen for å oppnå nyttenivå $U\_0$? Finn husholdningens tipasning når den har dette inntektsnivået, og tegn denne tilpasningen i figuren fra del (b).          
d) Bruk resultatet i (c) til å dekomponere den totale endringen i etterspørsel etter gode 1 og 2 i en inntekts- og en substitusjonseffekt.    
e) Resultatet viser at etterspørselen etter gode 1 øker etter at $p\_1$ faller, og at både inntekts- og substisusjonseffekten er positiv. Forklar hvorfor begge effektene er positive.     
f) Videre bør du ha funnet at også etterspørselen etter gode 2 øker når $p\_1$ faller, men at substitusjonseffekten er negativ mens inntektseffekten er positiv.   Forklar dette.    
g) At etterspørselen etter gode 2 øker når $p\_1$ faller betyr at den positive inntektseffekten er større enn den negative substitusjonseffekten. Dette viser seg å alltid være tilfelle i LES modellen med $\gamma\_i$ positiv for alle goder. Som [Chang og Fawson (1994)](https://digitalcommons.usu.edu/cgi/viewcontent.cgi?article=1036&context=eri) skriver: "When the $\gamma\_i$ are positive, the cross price effects are negative, a fact implying that the income effects are stronger than the substitution effects". Forklar.     
h) Dekomponeringen som vi har gjennomført av den totale endringen i etterspørsel i en inntekts- og substitusjonseffekt avhenger av en tenkt situasjon hvor husholdningen "kompenseres" for prisendringer ved å gi/ta inntekt fra dem slik at de oppnår samme nyttenivå som før endringen. Hvor lett er dette å gjennomføre i praksis, og kan du tenke på en mer praktisk måte å kompensere for prisendringer?     
i) Hvorfor tar økonomer seg bryet med å dele endringer i etterspørsel etter prisendringer inn i en inntekts- og substitusjonseffekt?    






