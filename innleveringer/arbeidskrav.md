{% include navbar.html %} {% include top-box.html %}
# SOK-1006 Mikroøkonomi
## Arbeidskrav våren 2022

### Muntlig presentasjon

Arbeidskravet blir en muntlig presentasjon som varer i ca 15 minutter inkludert diskusjon. Dette må bestås for å få kursmappen vurdert, og kan løses i grupper på inntil 3 studenter. Alle gruppemedlemmer må delta i alle oppgavens faser (forberedelse og gjennomføring). Lærerne som vil være til stede: Derek og Espen.    

**1. Bakgrunn**    
Økonomer må ofte gjøre fagstoff tilgjengelig for folk som ikke har økonomibakgrunn.
Regjeringen oppnevner utvalg som skal analysere en gitt problemstilling fra forskjellige synsvinkler, og da er det naturlig at utvalgsmedlemmene har ulike bakgrunn.
Du er ansatt i Finansdepartmentet, og skal bistå utvalget som til slutt leverte rapporten 
[Norges offentlige utredninger 2019:8 "Særavgiftene på sjokolade- og sukkervarer og alkoholfrie drikkevarer"](/innleveringer/nou2019_8_særavgift sukker.pdf).
Før rapporten godkjennes vil en del av utvalgets medlemmer ha en forklaring på noe av faginnholdet i rapporten. Din jobb blir å tolke de relevante avsnittene for dem.
Selv om oppdragsgiverne ikke er økonomer kan du gå ut fra at de skjønner figurer som er klart presentert og godt forklart.       

**2. Bedømmelse**       
Denne oppgaven er ment å gi trening i å orientere seg i en offentlig rapport som har et samfunnsøkonomisk tema.
Du skal lese noen avsnitt fra rapporten, og vise at du skjønner det du har lest gjennom en muntlig presentasjon.
Presentasjonen bør ha en god organisering med klare illustrative figurer.
Slidsene bør ikke være et hjelpemiddel for å huske, men heller noe som bistår tilskuene med å forstå innholdet i din presentasjon.

Oppgaven gis bestått/ikke bestått, og de som evt. ikke består får en ny sjanse basert på tilbakemeldingen fra lærerne.

**3. Tilbakemelding**

Alle får tilbakemelding på innholdet i presentasjon og selve fremføringen.

**4. Oppgaven**       
Les avsnitt 13.1.1 (s. 81-83) i ovennevnte NOU, og svar på følgende:    
a) Hva måler priselastisiteter?   
b) Forklar inntekts- og substitusjonseffekten av en prisendring.    
c) Hva er koblingen mellom priselastisteten og substitusjonseffekten?    
d) Er det mulig å bruke informasjon om priselastisiteter til å bestemme hvilke varer som bør skattelegges mest?     

Lykke til!
