# Sok-1006 Mikroøkonomi
## Seminar 9 - Fullkommen konkurranse - velferd og økonomisk politikk

### Oppgave 1

a) Hva menes med samfunnsøkonomisk overskudd? Gjør også rede for konsument- og produsentoverskudd.       

b) Invers markedsetterspørsel er gitt ved


\begin{equation}
   p=\frac{2000}{50+x^{D}}
\end{equation}

Tegn dette i en figur sammen med invers tilbudsfunksjonen 

\begin{equation}
   p= \frac{(x^{S})^2}{300}
\end{equation}

Finn likevekten.      

c) Tegn inn og fargelegg områdene som viser konsument- og produsentoverskudd. Forklar hvorfor denne likevekten gir størst samfunnsøkonomisk overskudd.    

d) Beregn overskuddene (hva er måleenheten som brukes her?).


### Oppgave 2

I oppgave 2 fra seminar 2 så vi på effekten av å illegge en avgift på et marked under fullkommen konkurranse. Etterspørsel er gitt ved


\begin{equation}
   x^{D}= 500 -3.2p
\end{equation}

og tilbud:


\begin{equation}
   x^{S}= -100 + 4.3p
\end{equation}

a) Beregn likevekten i dette markedet (før en avgift innføres). Tegn en figur som viser likevektspris og -kvantum, og fargelegg områdene som viser produsentoverskudd (PO) og konsumentoverskudd (KO). Beregn PO og KO og dermed samfunnsøkonomisk overskudd (SO).        

b) Tenk at en avgift på 4kr per enhet legges på produsenter av denne varen.  Tegn en figur som viser tilpasningen nå. På denne figuren tegn inn (i) prisen som konsumenter betaler, (ii) prisen som produsenter mottar, (iii) likevektskvantum, (iv) PO, (v) KO, (vi) skatten som betales inn, og (vii) dødveksttapet som avgiften medfører.      

c) Lag en pen tabell som oppsummerer analysen med de sju elementene fra del b) før og etter avgiften.    








